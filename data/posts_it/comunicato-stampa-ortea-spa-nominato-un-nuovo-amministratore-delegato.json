{
  "date": "2020-03-25T08:35:32.100Z",
  "title": "Comunicato stampa ORTEA SpA: nominato un nuovo amministratore delegato",
  "slug": "nuovo-ad",
  "thumbnail": "/images/uploads/orteanextchange.jpg",
  "body": "Ortea Spa, fornitore globale di innovativi sistemi elettrici e soluzioni di power quality, è lieta di annunciare la nomina di **Massimiliano Scarpellini** come nuovo **Amministratore Delegato**.\r\n\n\rOrtea Spa, con il suo portafoglio di brand, Ortea, Icar, Enersolve e Italfarad, serve clienti in oltre 90 paesi nei sei continenti del globo attraverso un’ampia offerta in diversi segmenti quali rifasamento, stabilizzatori di tensione, compensatori di buchi di tensione, trasformatori, filtri attivi e dispositivi di efficienza energetica.\r\n\n\rMassimiliano Scarpellini ha esperienze in ruoli dirigenziali di realtà industriali in diversi settori, con particolare attenzione alla tecnologia, all’innovazione e alle operazioni multinazionali. Di recente ha ricoperto il ruolo di “Vice President Operations”, “Vice President Business development” e “Chief Operating Officer” presso aziende leader nella produzione di componenti elettronici.\r\n\n_\"I brand e le attività di Ortea hanno un'enorme credibilità sul mercato, una flessibilità unica, un’offerta innovativa e competenze operative consolidate \"_, ha affermato Scarpellini. _\"Sono entusiasta di unirmi al team Ortea e non vedo l'ora di lavorare con i nostri dipendenti, clienti e partner in tutto il mondo per sviluppare i nostri punti di forza e portare l'azienda a livelli di successo ancora maggiori\"_.\r\n\n\rOrtea offre un approccio innovativo al settore del Power Quality, fornendo prodotti “premium” e soluzioni innovative a livello globale. Ortea crede nella crescita attraverso la collaborazione con i clienti, lo sviluppo di prodotti innovativi e la fornitura di soluzioni eccellenti nell’ambito del Power Quality a livello globale."
}